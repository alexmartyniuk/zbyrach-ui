# Збирач

Збирач - це веб-програма, що допомагає знаходити статті та новини за відповідними тегами та відправляє знайдені статті електронною поштою.

Тег - це слово чи поняття, яке може цікавити користувача. Наприклад, *history*, *software development* чи *HTML*. Наразі Збирач підтримує лише теги англійською мовою.

Для того щоб користуватись Зирачем необхідно мати Google акаунт, так як авторизація відбувається через нього. Збирач отримує від Google лише електронну адресу, ім'я та фотографію користувача.

## Основні сторінки програми

Збирач має 4 сторінки:
* Привітання - дозволяє користувачеві увійти в програму.
* Статті - відображає список знайдених статей, які рекомендуються для прочитання.
* Теги - дозволяє налаштувати список тегів, за якими буде відбуватись пошук статей.
* Відправка - тут користувач може вказати як часто і яку кількість статей відправляти на електронну пошту.
![](https://raw.githubusercontent.com/alexmartyniuk/zbyrach-ui/master/docs/Page%20navigation%20diagram.png?raw=true)

## Сторінка привітання
![](https://github.com/alexmartyniuk/zbyrach-ui/blob/master/docs/login_page_1.png?raw=true)

Сторінка привітання з'являється при відкритті програми або коли користувач натискає на логотип в заголовку. 

> Зверніть увагу! 
> Без входу користувачеві дозволено бачити лише сторінку привітання.

Після успішного входу сторінка відображає дані користувача і дозволяє скористатись іншими функціями.

![](https://github.com/alexmartyniuk/zbyrach-ui/blob/master/docs/login_page_2.png?raw=true)

## Сторінка тегів
При натисненні кнопки **Змінити налаштування** користувачеві відкривається редактор тегів, де він може додати довільні теги до власного списку *обраних*.

![](https://github.com/alexmartyniuk/zbyrach-ui/blob/master/docs/tag_page_1.png?raw=true)

При додаванні тегів програма автоматично підтягує теги які можуть бути цікаві користувачеві. Ці теги називаються *пов'язаними*. При натиснені на пов'язаний тег він переміщується в список обраних. Для того щоб видалити тег зі списку обраних необхідно натиснути на хрестик біля відповідного тегу. Видалити тег зі списку пов'язаних неможливо. Пов'язані теги всеціло залежать від списку обраних тегів.

> Наприклад, користувач обрав тег *HTML*. Програма автоматично намагається визначити теги пов'язані з *HTML*, нехай це будуть *CSS*, *Javascript* і *Web Development*. Вона автоматично відобразить їх як пов'язані теги. Тепер користувач має змогу включити дані теги в список обраних, якщо вони його цікавлять. Чим більше тегів буде з'являтись в списку обраних, тим більшим буде список пов'язаних тегів.

## Сторінка відправки
З'являється після натиснення кнопки **Зберегти** на сторінці тегів. Сторінка показує поточні налаштування відправки поштових повідомлень зі списком статей та дозволяє змінити ці налаштування.

![](https://github.com/alexmartyniuk/zbyrach-ui/blob/master/docs/mailing_page_1.png?raw=true)

Користувач може отримувати відразу **1**, **5**, **10** або **20** статей в одному повідомленні. Користувач може отримувати повідомлення один раз на **день**, **тиждень** або **місяць**. **Ніколи** - значить відправка не відбувається. Це те саме, що користувач відписався від розсилки.

> Для будь якого типу періодичності повідомлення відправляються біля 9:00 ранку.

## Сторінка статей
Сторінка статей може не містити даних, якщо пошук не налаштовано, жодної статті не знайдено або пройшло недостатньо часу і Збирач ще не встиг нічого знайти. В даному випадку пропонується налаштувати пошук і зачекати деякий час (5-10 хв).

![](https://github.com/alexmartyniuk/zbyrach-ui/blob/master/docs/articles_page_1.png?raw=true)

Якщо є результати пошуку користувач бачить список статей, які йому пропонує Збирач для прочитання. Цей список може містити ті ж статті, що вже були відправлені на поштову адресу користувача, але може не відповідати йому в точності.

![](https://github.com/alexmartyniuk/zbyrach-ui/blob/master/docs/articles_page_2.png?raw=true)

Кожна стаття складається з обов'язкових атрибутів:
* Ілюстрація
* Заголовок
* Детальний опис
* Дата публікації
* Приблизний час на читання
  
 Користувач має змогу переглянути оригінал статті на зовнішньому сайту наиснувши на ілюстрацію або заголовк статті або переглянути статтю у форматі PDF, натиснувши на відповідне посилання.

 > Максимальна кількість статей які вдображаються не перевищує 20.

 ## Заголовок

 Всі сторінки містять заголовок. Заголовок складається з логотипу і меню, що дозволяє увійти та вийти з програми. При натисненні на логотип відкривається сторінка привітання. Таким чином користувач може в будь який момент перейти на стартову сторінку.
 
 ![](https://github.com/alexmartyniuk/zbyrach-ui/blob/master/docs/_header.png?raw=true)

